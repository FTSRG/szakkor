# Markdown

A [Markdown](https://en.wikipedia.org/wiki/Markdown) egy leírónyelv (*markup language*), amellyel egyszerű szöveges dokumentumok készíthetők. Elterjedten használják, többek között a [GitHub](https://github.com/), a [Stack Overflow](http://stackoverflow.com/) is támogatja.

A Markdownnak több különböző bővítése létezik, ezek közül a legelterjedtebbek a [GitHub Flavored Markdown](https://help.github.com/articles/github-flavored-markdown/) és a [Pandoc Markdown](http://pandoc.org/demo/example9/pandocs-markdown.html). Utóbbi támogat képleteket és hivatkozásokat is, így alkalmas összetettebb dokumentumok készítésére.

Egy érdekes kísérleti projekt a [Madoko](https://www.madoko.net/), amely rendkívül sok extra kiegészítést támogat, emellett alkalmas prezentációk készítésére is.
